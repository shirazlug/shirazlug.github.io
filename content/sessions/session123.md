---
title: "جلسه ۱۲۳"
subtitle: "آشنایی با LaTeX"
description: "آشنایی با LaTeX"
date: "1396-08-22"
author: "وجیهه نیکخواه"
categories:
    - "sessions"
summaryImage: "/img/posters/poster123.jpg"
readmore: true
---
[![نشست ۱۲۳ شیرازلاگ - آشنایی با LaTeX](../../img/posters/poster123.jpg)](../../img/posters/poster123.jpg)

نشست صد و بیست و سوم شیرازلاگ با ارائه مریم بهزادی در دانشگاه زند برگزار شد. خانم بهزادی در این ارائه به معرفی ابزار [latex](https://www.latex-project.org/) پرداختند. 

لاتک یا لیتک که در یک متن ساده به صورت LaTeX نوشته می‌شود، یک سیستم آماده‌سازی نوشتاری برای برنامهٔ حروف‌چین تِک (TeX) است.  نرم افزار LaTeX، یک بسته نرم افزاری برای تایپ و صفحه بندی متون مختلف است که می تواند برای تهیه گستره وسیعی از انواع اسناد از نامه های شخصی و اداری گرفته تا کتاب های فنی با حجم بالای فرمول های ریاضی و اشکال گرافیکی و جداول مورد استفاده قرار بگیرد. از آنجا که این مجموعه نرم افزاری متن باز (Open Source) است، تنوع افزونه های نرم افزاری که کاربران و توسعه دهندگان به آن اضافه کرده اند، به کاربر این نرم افزار اجازه ایجاد متونی با کیفیت و چشم نواز را می دهد.

کارکرد لاتک مبتنی بر این اندیشه است که نویسندگان باید قادر باشند بر نوشتن در درون ساختار منطقی متن‌شان تمرکز کنند، نه اینکه وقت خود را برای کارکردن بر روی جزئیات شکل‌دهی صرف کنند. این امر، نه تنها جداسازی شکل‌دهی از محتوا را ممکن می‌سازد، بلکه حروفچینی و دیگر تنظیمات مرتبط با آن را در هر جا که نیاز باشد امکان‌پذیر می‌سازد.

در حال حاضر LaTeX یکی از محبوب ترین ویرایشگرهای متن در حوزه آکادمیک محسوب می شود و برای نگارش مقالات، کتاب ها و پایان نامه ها به کار گرفته می شود.

[![IMGsession123](../../img/IMGsession123_1.jpg)](../../img/IMGsession123_1.jpg)


از محورهای مورد بحث در این ارائه، آشنایی با لاتک و تاریخچه آن، معرفی ویرایشگرهای موجود، آشنایی با TeXstudi، بررسی قالب های مجلات معتبر، ایجاد اولین پروژه و درج شکل و ارجاع دهی و فرمول های ریاضی بود.

فایل های این ارائه را می توانید از [اینجا](https://framagit.org/shirazlug/resources/tree/master/presentations/session_123)
یا [اینجا](https://www.slideshare.net/ShirazLUG/shirazlug-s123-latex) دریافت کنید.
